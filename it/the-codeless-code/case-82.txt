Number: 82
Title: Il chiodo di Jinyu
Lang: it
Translator: alessandro1997

Quando un nuovo candidato arrivava al Tempio sperando di ottenere una posizione recentemente vacata{{1}}, la vecchia
Madame [[Jinyu|Jinyu]] -- la Badessa di Tutti i Clan e gli Interessi -- veniva rispettosamente invitata a partecipare
al colloquio.

I maestri e i monaci anziani iniziavano con le solite domande, come “Quali framework hai usato?” e “Quanti anni di
esperienza hai con ciascuno?”{{2}}. Le domande diventavano sempre più tecniche, e la vecchia Jinyu sembrava assopirsi
nel suo angolo. Alla fine, tuttavia, i suoi occhi luccicanti si aprivano, acuti e nitidi come quelli di un corvo; poi
indicava la lavagna con il suo bastone e diceva:

“L'Esercito Imperiale vuole catalogare le sue molte armi. Distingue quattro tipi: il bastone, la lancia, la spada e il
coltello. Ciascuno ha una lunghezza, che può variare da arma ad arma. Ciascuno ha un peso, calcolato dalla lunghezza a
seconda del tipo di arma. In ogni aspetto, un coltello è semplicemente una spada la cui lunghezza è di esattamente
due <em>chi</em>. Ora: mostrami le classi che creeresti!”

Quindi, con le braccia conserte, si sedeva e osservava. A volte lasciava la stanza dopo che il diagramma delle classi
era stato disegnato; a volte rimaneva e alterava il problema, osservando i cambiamenti effettuati in risposta.

Questo intrigava i monaci più giovani, che le chiedevano timidamente: “Perché non leggi i lunghi curriculum forniti, o
chiedi al candidato della sua abilità nelle tecnologie che usiamo?”

Jinyu li colpiva nelle parti basse col suo bastone e rispondeva: “Si possono trovare molti buoni martelli nelle stalle
del mercato, e se ne possono trovare anche molti cattivi. Quando l'autunno soffia via le tegole dal tetto del Tempio,
non mi importa se uno strumento è appartenuto al costruttore di tetti più amato dall'Imperatore, a meno che non possa
guidare il mio piccolo chiodo in modo dritto e sincero.”

{{1}} Potrebbe sorprendere che le posizioni venissero di solito vacate pacificamente e volontariamente dai loro occupanti, ammesso che si consideri un onorevole suicidio come un metodo estremamente formale di dimissione.

{{2}} Domande come “Qual è il tuo gruppo sanguigno?” e “Come valuteresti la tua tolleranza del dolore fisico?” erano solitamente gestite dalle Risorse Umane.
