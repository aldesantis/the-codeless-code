Number: 72
Title: Troppo Presto
Lang: it
Translator: alessandro1997

In un giorno invernale un monaco del [[Laughing Monkey Clan|Clan della Scimmia Ridente]] accompagnò il maestro Java
[[Banzen|Banzen]] al mercato per aiutare a portare ciò che sarebbe stato acquistato.

Sulla strada il monaco chiese: “Che potete dirmi dell'inizializzazione preventiva?”

Il maestro rispose: “Tre giorni di preparazione per un viaggio di due miglia.”

“E dell'inizializzazione pigra?”

“Corri fuori con il tuo solo portamonete; comprerai tutto quando ne avrai bisogno.”

Il monaco pensò a queste parole. “La moneta di un sistema è il Tempo,” osservò. “Se il costo è trascurabile, nulla può
essere detto contro l'inizializzazione pigra.”

Banzen roteò rapidamente, strappando completamente le vesti dal corpo del monaco allibito. Il maestro annodò quindi il
suo portamonete attorno al collo del monaco nudo.

Spingendo il suo compagno tremante verso la folla del mercato, Banzen commentò: “Vedo che Kaifung Wei, il sarto, ha
chiuso il suo negozio per la stagione.”
