Number: 115
Title: Dolore
Lang: it
Translator: alessandro1997

Segnalazioni di dati corrotti erano giunte alle orecchie del maestro Java [[Banzen|Banzen]]. Dopo aver revisionato il
codice chiamò un certo monaco nel suo ufficio.

“Fai grandi sforzi per evitare oggetti di valore nullo,” disse il maestro. “Inizializzi tutte le stringhe con valori vuoti,
e converti i valori nulli in vuoti quando imposti proprietà di tipo stringa. Inoltre memorizzi le proprietà dei tuoi
Oggetti di Trasferimento Dati in primitivi, facendo sì che le colonne intere nulle siano lette come zero e i booleani
nulli siano letti come falso. Spiega.”

Il ragazzo rispose: “Nella mia esperienza, il nostro errore di produzione più comune è la NullPointerException. Io cerco
di minimizzarne la frequenza.”

Banzen rifletté un momento, quindi lanciò una moneta di ottone nel suo camino e la coprì di carboni ardenti. “Prendi la
moneta con le tue dita nude,” disse.

Il monaco provò tre volte, ma ogni volta ritirò dolorosamente le sue dita vuote e ustionate.

Banzen prese quindi la parte superiore del braccio del ragazzo, cercò un particolare nervo, e spinse con forza. Il
dolore cessò.

“Di nuovo,” ordinò Banzen, continuando a premere sul nervo.

Il monacò ripeté i propri sforzi. Fu felice di scoprire che poteva spostare i carboni con facilità, ma la sua felicità
divenne orrore quando annusò e sentì la propria carne sfrigolare. Velocemente ritrasse la sua mano ustionata e coperta
di vesciche e lasciò cadere la moneta a terra.

Banzen lasciò il braccio del monaco e uscì dalla stanza. Il monaco non richiese altra correzione, a parte imparare a
scrivere con la sinistra.
