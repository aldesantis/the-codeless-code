Number: 91
Title: L'anima dell'intelligenza
Lang: it
Translator: alessandro1997

L'orgoglio del monaco [[Wangohan|Wangohan]] non gli permetteva di accettare facilmente la sconfitta. Perciò, il monaco
decise di continuare a usare un [[#88|Web framework sconosciuto]] nonostante gli avvertimenti della maestra Suku.

“Ora la tua vergogna sarà due volte più grande,” lo rimproverò il monaco [[Landhwa|Landhwa]]. “Una volta per la rovina
che cadrà su di te, e un'altra volta perché la maestra in persona ti aveva avvisato.”

Wangohan dunque tornò al suo cubicolo profondamente affranto. Lì trovò affissa al suo monitor una piccola nota gialla,
non firmata e in una grafia sconosciuta, avvisandolo di far rivedere il suo codice dalla suora [[Zjing|Zjing]] prima di
riprendere le proprie fatiche.

“Un povero consiglio è questo,” pensò Wangohan, “giacché mi serve coraggio, e Zjing non può stare su uno sgabello senza
che la sua paura delle altezze abbia la meglio su di lei.” Eppure la nota non sembrava opera di Landhwa, e dato che
Wangohan non conosceva nessun altro che gli fosse ostile, scrisse della sua situazione per email alla suora
telelavoratrice.

“Non so niente di questo framework,” rispose la suora. “Ma mandami comunque il tuo codice.”

Wangohan fece come gli era stato chiesto. In meno di un minuto il suo telefono squillò.

“Il tuo framework non va bene,” disse Zjing. “Oppure, il tuo codice non va bene.”

Questo imbarazzò e irritò il monaco. “Come puoi esserne così certa?” chiese.

“Te lo dirò,” disse la monaca.

Zjing iniziò a raccontare di come fosse nata in una provincia distante, la seconda più giovane di sei figlie ubbidienti.
Suo padre, disse, era un umile matematico, povero ma accorto e calcolatore; sua madre aveva una bancarella al mercato
dove vendeva numeri casuali. Molto dettagliatamente Zjing descrisse i suoi primissimi giorni di scuola, arrivando a
parlare della consistenza levigata del vecchio pavimento in teak e dell'acre eppure non spiacevole scia del cane
randagio che la seguì a casa in un giorno di pioggia.

“Basta!” urlò esasporato Wangohan quando fu passata un'intera ora, giacché la narrazione della suora non sembrava essere
nemmeno vicina alla fine. “Non è questo il modo di rispondere a una domanda così semplice!”

“Come puoi esserne così certo?” chiese Zjing.
