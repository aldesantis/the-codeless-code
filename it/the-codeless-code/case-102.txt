Number: 102
Title: Paletta
Lang: it
Translator: alessandro1997

Nonostante sia visto raramente dai novizi, a volte i maestri si correggono l'uno con l'altro:

I maestri [[Banzen|Banzen]] e [[Suku|Suku]] stavano pianificando il rilascio successivo di un sistema grande e
importante. Insieme affrontarono la lista delle necessità, assegnando il lavoro a vari monaci sotto il loro comando.

“Assegna quel compito a me,” disse Banzen a un certo punto, “giacché ho scritto io il codice originale, ed è alquanto
complicato e delicato.”

Ripeté la frase per diverse altre voci. Questa era la sua abitudine fin da quando Suku poteva ricordare; giacché Banzen
lavorava tanto quanto i monaci che avevano la metà dei suoi anni, ed era molto fiero del suo lavoro.

Suku affisse la lista dei compiti la mattina successiva. Banzen vi diede per caso un'occhiata durante la colazione, e
scoprì che i compiti che aveva scelto per sé erano stati assegnati ad alcuni monaci minori.

Banzen affrontò Suku al suo tavolo.

“Sei in questo tempio da vent'anni,” si infuriò. “Quando smetterai di dare il nostro prezioso riso a cuochi che sanno a
malapena maneggiare una paletta?”

Suku posò tranquillamente le proprie bacchette lungo la ciotola. “Non saprei dirlo,” rispose. “Quando smetterai di
armeggiare con la tua piccola pentola di riso e farai palette più semplici per quei cuochi?”
