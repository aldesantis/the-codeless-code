Number: 78
Title: Sfondare il Terzo Cancello
Lang: it
Translator: alessandro1997

Si diceva che il giovane monaco [[Djishin|Djishin]] del [[Laughing Monkey Clan|Clan della Scimmia Ridente]] preferisse
scrivere codice piuttosto che mangiare o dormire. Ma nonostante il suo codice fosse prodigioso, la maggior parte di esso
non era il benvenuto: ignorava le librerie di terze parti e i framework, preferendo sviluppare i suoi sostituti
inferiori. Nonostante numerosi tentativi di correzione, Djishin continuava a implementare cose che non dovevano essere
implementate, e spesso mediocramente.

Il maestro [[Banzen|Banzen]], sospettando di aver compreso lo [[#68|zelo inestinguibile]] del ragazzo, mandò a
chiamarlo.

“Quali sono i Cinque Cancelli dell'Implementazione?” chiese Banzen.

Djishin ripeté doverosamente:

“Che il Tempio ha una necessità;
che la necessità è risolta al meglio dal codice;
che il codice ancora non esiste;
che l'esistenza si può ottenere con uno sforzo ragionevole;
che lo sforzo è impiegato al meglio ora e da me.”

Banzen iniziò a istruire il monaco sull'importanza del Terzo Cancello. “Maestro,” protestò Djishin, “non dubito che ci
siano spade eccellenti al mercato, ma molte sono pesanti da portare e difficili da padroneggiare. Il mio coltello potrà
essere piccolo e triste, ma mi ha servito bene.”

Quella sera, Banzen riassegnò Djishin al [[One Shoe Clan|Clan della Scarpa Sola]] e gli diede un doppio carico di
lavori, nessuno dei quali erano importanti per le attività del Tempio. E dato che il Clan della Scarpa Sola non meritava
la propria sala, Djishin fu trasferito in un armadio delle scope, lontano dalla luce del sole e dal trambusto quotidiano
della vita del Tempio.

La maestra Suku, che era affezionata al monaco, chiese a Banzen di essere clemente. Banzen la mandò via con un movimento
della mano.

“Non ho corretto il monaco; ho corretto il Tempio,” disse Banzen. “Djishin vuole solo affilare il suo coltello. Il
Tempio gli dava polli da sventrare e tagliare. Io gli ho dato una cote.”
