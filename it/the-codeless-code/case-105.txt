Number: 105
Title: Navigazione
Lang: it
Translator: alessandro1997

Una giovane suora si avvicinò al maestro [[Banzen|Banzen]] e disse:

“Quando mi hanno presentato i requisiti ho creato un documento di design, com'è nostra usanza.”

“Quando il design grezzo è stato approvato ho iniziato un documento di design dettagliato, com'è nostra usanza. Facendo
questo ho realizzato che il mio design grezzo era mal progettato, e dunque l'ho scartato.”

“Quando il design dettagliato è stato approvato ho iniziato a scrivere codice, com'è nostra usanza. Facendo questo ho
realizzato che il mio design dettagliato era mal progettato, e dunque l'ho scartato.”

“La mia domanda è questa:

“Dato che dobbiamo rifattorizzare secondo le nostre necessità, e poiché tutte le necessità sono conosciute solo quando
l'implementazione è stata iniziata, non possiamo semplicemente scrivere il codice e nient'altro? Perché dobbiamo
sprecare il nostro tempo creando documenti di design?”

Banzen pensò a questo. Infine annuì, dicendo:

“Non c'è più virtù nei documenti che in una manciata di foglie: puoi tranquillamente fare a meno di produrre entrambi.
Prima che il maestro Mugen attraversasse il Deserto Non Compilato ha creato otto mappe dettagliate della strada che
progettava di prendere. Eppure quando è arrivato ai cancelli del tempio le ha bruciate sul posto.”

La suora si avviò di buon umore, ma quando raggiunse la soglia Banzen urlò: “Suora!”

Quando la suora si girò, Banzen disse:

“Mugen poté bruciare le mappe solo perché era arrivato.”
