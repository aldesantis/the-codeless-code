Number: 109
Title: I nodi che legano
Lang: it
Translator: alessandro1997

Il monaco [[Djishin|Djishin]] si avvicinò al maestro [[Banzen|Banzen]], preoccupato.

“Il framework di ricerca che ho scritto non è attualmente in grado di gestire i compiti che mi avete assegnato,” disse
il monaco. “Ma credo ancora che abbia grandi virtù. Mi permetterete di svilupparlo ulteriormente in modo che questi
ostacoli vengano superati?”

“Qual è la grande virtù del tuo framework?” chiese Banzen con aria assente mentre guardava fuori dalla finestra.

Il monaco rispose, “Se l'Oggetto Valore di una tabella del database è annotato appropriatamente, un intero modulo di
ricerca per quella tabella può essere creato con poco o nessun codice!”

“È risaputo che la scrittura del codice sia un fardello per il Tempio,” disse Banzen, mentre i suoi occhi seguivano un
fringuello dalla testa nera saettare avanti e indietro. “Se non fossimo così occupati a scrivere codice, avremmo molto
più tempo... per scrivere codice.”

“Il codice che elimerei sarebbe solo quello noioso,” disse Djishin. “Pensate a quel fringuello: come potrebbe volare in
alto se non dovesse cacciare insetti nel fango!”

Il maestro si girò verso il monaco.

“Il tuo framework è adatto solo per problemi semplici. Fallisce davanti alla minore delle complessità -- una che sarebbe
facilmente superata da un'implementazione tradizionale. Come rimedierai a questo?”

“Dando al framework numerose opzioni di configurazione e possibilità di personalizzazione,” disse il monaco.

“Vai allora,” disse Banzen bruscamente, congedando il monaco con un movimento della mano.

Dopo che il monaco se ne fu andato, Banzen convocò la suora [[Satou|Satou]]. Ella si avvicinò nervosamente alla
scrivania del maestro, tenendosi ben lontana dal [[#108|barattolo]] sopra di essa.

“Quando quel monaco torna al suo cubicolo,” disse Banzen, “incatena i suoi piedi alla scrivania e lascialo lì per un
giorno. Se domani si lamenta, liberagli i piedi e incatena invece le sue mani, dicendogli che ora può correre quanto
vuole.”
