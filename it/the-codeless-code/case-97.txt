Number: 97
Title: Infiammabile
Lang: it
Translator: alessandro1997

Nel progetto attuale del monaco [[Landhwa|Landhwa]], gli oggetti di dominio nel livello business erano molto simili ai
loro corrispettivi oggetti input nel livello Web. Poiché anche molte delle proprietà si chiamavano nello stesso modo, il
monaco aveva scelto la riflessione per copiare facilmente la maggior parte dei dati da un livello all'altro. Il maestro
[[Kaimu|Kaimu]] ne venne a conoscenza e decise di investigare.

Dopo aver studiato il codice del monaco, Kaimu estrasse una boccetta di ottone dai suoi abiti, prese un lungo sorso,
quindi portò una candela alle labbra e soffiò forte. Una lingua di fiamme blu partì dalla sua bocca e finì oltre la
spalla del monaco.

“Che state facendo?” si lamentò Landhwa, spegnendo le fiamme sul suo abito.

“Accendo le sette candele sul muro più lontano,” disse Kaimu.

Entrambi gli uomini guardarono i muri di carta bruciati, dall'altra parte della camera. Kaimu aggrottò le sopracciglia,
prese la sua candela e si avviò fiaccamente attraverso la stanza.

“Ne ho mancata una,” spiegò.
