Number: 73
Title: La Perla Bianca
Lang: it
Translator: alessandro1997

Due suore, [[Yíwen|Yíwen]] e [[Hwídah|Hwídah]], furono convocate durante il loro pasto di mezzogiorno dall'abate del
[[Elephant's Footprint Clan|Clan dell'Orma di Elefante]]:

“Il maestro [[Yishi-Shing|Yishi-Shing]] crede di aver perso una perla bianca nella neve mentre passeggiava per il
tempio,” disse l'abate, consegnando a ciascuna delle suore una pala. “È sua opinione che dovreste essere voi due a
cercarla.”

Le due monache lavorarono in silenzio per molte ore -- scavando, esaminando, mettendo da parte e scavando ancora --
quando la più alta delle due si schiarì la voce.

“Mi stavo chiedendo,” disse Yíwen attentamente, “perché siamo state scelte noi due per questa punizione. Io,
personalmente, non ho mai incontrato il maestro Yishi-Shing.”

“Allora sei fortunata,” rispose Hwídah mentre affondava la sua pala in profondità dentro un cumulo. “È un uomo
sgradevole, che si preoccupa troppo dei contenuti dei nostri file di log.”

Yíwen si appoggiò sulla pala, lo sguardo lontano. “Ieri ti ho sentito litigare con qualcuno proprio di questo argomento:
il contenuto dei nostri file di log. C'era un'obiezione che aveva sollevato...”

“I messaggi di avviso,” borbottò Hwídah, buttando una palata di neve in un setaccio che era stato montato su una
carriola.

“Sì, era questo,” annuì Yíwen. “<em>Messaggi di avviso ed errore senza significato, dozzine ogni minuto, che riempiono
il disco di spazzatura. Eccezioni benigne. Opzioni di configurazione non inizializzate. Informazioni di debug loggate al
livello di gravità sbagliato.</em> In risposta, credo che tu abbia obiettato come pulire tutto il codice rilevante
sarebbe stato un compito lungo e rischioso.”

Hwídah boccheggiò in cerca d'aria e girò la manovella del setaccio. “Ho anche... menzionato... la tua osservazione,
riguardo a come lo spazio su disco... sia poco...”

“Ah,” disse Yíwen. “Troppo gentile da parte tua.”

Hwídah sbirciò nel setaccio. “Ancora niente.”

Yíwen piantò con forza la pala. “A proposito, mi pare di capire che il crash di ieri dei nostri server di produzione non
sia ancora stato diagnosticato. Curioso, vero, considerando che i nostri log sono così dettagliati e voluminosi?”

“Continua a scavare,” disse Hwídah miseramente.
