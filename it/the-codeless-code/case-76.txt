Number: 76
Title: Il gatto di Myong
Lang: it
Translator: alessandro1997

Il maestro Unix [[Myong|Myong]] venne a sapere di un gatto randagio che si era stabilito nella sala operativa, dormendo
negli armadietti dei server e sonnecchiando al caldo sui monitor a tubo catodico. La situazione divenne sgradevole
quando la creatura iniziò a usare una scatola di cavi di ricambio come lettiera.

Myong catturò il gatto e lo mise su un tavolo davanti a sei monaci del [[Clan of Iron Bones|Clan delle Ossa di Ferro]],
dicendo, “Se ciascuno di voi può enunciare un comando che esegue la stessa funzione di <pre>cat</pre>, risparmierò
questo animale. Altrimenti, lo ucciderò.”

Il primo monaco disse velocemente, “<pre>cat</pre>”.

Il secondo disse, “<pre>grep ^</pre>”.

Il terzo disse, “<pre>sed s/^//</pre>”.

Il quarto disse, “<pre>tr x x <</pre>”.

Il quinto disse, “<pre>perl -pe 0</pre>”.

Il sesto si tormentò per un intero minuto, quindi abbassò la testa per la vergogna.

Myong tenne il gatto delicatamente per la collottola e alzò il suo coltello, quando il sesto monaco abbaiò come un cane
più forte che poté. Il gatto sfuggì alla presa del maestro, terrorizzato, e scomparve nel corridoio.

Myong fissò il sesto monaco.

“Stessa funzione,” disse il sesto monaco tranquillamente.
