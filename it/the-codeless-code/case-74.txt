Number: 74
Title: Acqua sporca
Lang: it
Translator: alessandro1997

Dopo molti giorni passati a [[#73|spalare neve]], le suore [[Yíwen|Yíwen]] e [[Hwídah|Hwídah]] soccombettero al freddo e
furono mandate a ristorarsi con dei bagni caldi. Un giovane monaco bendato venne inviato per cercarle.

“Il maestro [[Yishi-Shing|Yishi-Shing]] dice che ha nuotato nelle profondità dell'oceano di log e ha trovato una perla,”
disse il monaco. Agitò una stampa in quella che credeva essere la direzione degli schizzi d'acqua finché non venne tolta
dalle sue mani.

“Ci sono stack trace di eccezioni NullPointerException,” disse Yíwen con voce nasale. “Sono state tutte lanciate durante
il nostro lungo processo di elaborazione dati.”

“Molto probabilmente il problema sono dei dati errati,” disse Hwídah, la sua voce attutita dall'asciugamano caldo con
cui si era coperta la faccia per pulire i seni nasali.

“Molte scuse,” disse Yíwen al monaco. “Ma non riesco a capire quali voci venivano elaborate. Dove sono i messaggi
informativi che salviamo per fornire un contesto?”

“Non vengono più visualizzati,” disse il monaco. “L'inondazione di avvertimenti ed errori inutili faceva crescere troppo
velocemente i file di log. Dovevamo fare qualcosa per evitare che riempissero il disco. Così Yishi-Shing ha ordinato che
i messaggi informativi e di debug non critici fossero soppressi.”

Yíwen sospirò, ficcò la stampa nelle braccia del monaco cieco, e si infilò nuovamente nell'acqua calda. “Yishi-Shing
rastrella il fondo dell'oceano in cerca di perle. Butta via tutte le ostrisce chiuse perché le conchiglie sono brutte e
la sua zattera è piccola.”

“Ha dimenticato lo scopo ultimo dei pescatori,” disse Hwídah da sotto l'asciugamano. “Ora, ricoperti di perle orfane,
moriremo dalla voglia di ostriche.”
