Number: 83
Title: Conseguenze
Lang: it
Translator: alessandro1997

Un monaco anziano aveva richiesto di essere ammesso nel tempio. La Badessa [[Jinyu|Jinyu]] fu chiamata per indagare
sull'uomo.

“Io detterò un dominio,” disse ella, gesticolando verso la lavagna con il suo bastone. “Tu modellerai un'implementazione
in Java.”

Il monaco si inchinò e tolse il cappuccio a un pennarello verde.

“Tutti i soldati dell'Esercito Imperiale devono conoscere il proprio grado,” disse la badessa. “L'Imperatore potrebbe
ordinare a un soldato di combattere fino alla morte, e solo a un soldato può essere ordinato di fare questo...”

Il monaco si inchinò e disegnò un rettangolo nel quale erano inscritte variabili d'istanza e metodi, come era abituato a
fare.

“Alcuni soldati sono arcieri,” continuò la badessa, “ciascuno dei quali deve conoscere il numero di frecce in suo
possesso. L'Imperatore potrebbe ordinare a un arciere di colpire un nemico lontano, e solo a un arciere può essere
ordinato di fare questo...”

Il monaco si inchinò e disegnò un secondo rettangolo, unito al primo.

“Alcuni soldati sono cavalieri,” continuò la badessa, “ciascuno dei quali deve conoscere a quale cavallo è stato
assegnato. L'Imperatore potrebbe ordinare a un cavaliere di travolgere i nemici sul suo cammino, e solo a un cavaliere
può essere ordinato di fare questo...”

Il monaco si inchinò e disegnò un terzo rettangolo, simile al secondo.

“Infine,” concluse la badessa, “Alcuni soldiati appartegono alla Pioggia di Fuoco Volante, uno schieramento i cui membri
sono sia arcieri che cavalieri sotto tutti gli aspetti. L'Imperatore potrebbe ordinare alla sua Pioggia Volante di
dirigere la carica, e solo la Pioggia Volante ha questo privilegio.”

Il monaco esitò. Per un intero minuto non fece altro che fissare la lavagna; tutti i presenti potevano sentire i calcoli
complessi che avevano luogo dietro il viso calmo del monaco.

Una suora del tempio sussurrò a Jinyu: “Questo problema ha molte soluzioni, ma nessuna di esse mi piace.”

“Proprio qui sta il suo valore,” sussurrò la badessa in risposta. “Perché siamo tutti condannati nella nostra
professione: i nostri design possono aspirare alla purezza celestiale, eppure tutti i requisiti nascono nel fango del
porcile.{*} Sono fiduciosa che questo monaco avrà successo quando le stelle sono a suo favore, ma quando non lo sono,
come sceglierà di fallire? Arrendendosi codardamente? Con una dispendiosa vittoria? Con un erroneo compromesso? Giacché
non è solo lui ma l'intero tempio che deve sopportarne le conseguenze.”

{*} Nel linguaggio di Jinyu, il “porcile” era solitamente “il mondo fuori dalle mura del tempio,” o a volte, “la stanza
del mio figlio minore.”
