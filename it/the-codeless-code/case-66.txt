Number: 66
Title: Scopo
Lang: it
Translator: alessandro1997

Lo scriba [[Qi|Qi]] venne incaricato di fornire i diagrammi per un lungo documento che illustrava la struttura di un
sistema, al fine di facilitarne la lettura. Il lavoro finito venne consegnato al maestro Java [[Banzen|Banzen]] per una
revisione.

Banzen trovò chiari alcuni dei diagrammi, ma molti erano estremamente complessi. La sezione <em>Flusso dei dati</em> era
illustrata con il tratto digestivo di un pesce, presentato molto accuratamente e con gli organi più importanti
etichettati. <em>Compiti pianificati</em> mostrava le fasi lunari accostate alle varie erbe. La <em>Panoramica delle
funzioni</em> si concludeva con una gloriosa raffigurazione del ciclo riproduttivo del delfino bianco.

Inizialmente Banzen pensò a un errore, ma un'ispezione più accurata rivelò delle note nelle figure che si riferivano a
particolari sezioni del documento illustrativo. In tutti i casi la connessione tra le figure e il testo era del tutto
incomprensibile.

“Ho letto tutto il documento due volte, molto attentamente,” disse il maestro allo scriba. “E da nessuna parte ho potuto
trovare il significato del pesce sezionato, del calendario del raccolto lunare, o della maggior parte dei tuoi
contributi.”

“Due volte,” ripeté Qi soddisfatto, e lasciò la stanza.

Il maestro fu illuminato.
