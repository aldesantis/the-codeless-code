Number: 9
Lang: da
Translator: jeshansen
Title: Stolthed

Efter en overfladisk inspektion dekreterede Javamesteren at hver munk
hos [[Elephant's Footprint Clan|Elefantfodaftryksklanen]] fra nu af skulle
fange sin egen fisk, høste sin egen ris, sy sine egne dragter og flikke
sine egne sko.

I løbet af en måned var munkene halvnøgne og alvorligt underernærede. Tidsfrister
begyndte at blive overskredet. Abbeden bad Javamesteren om at genoverveje sin 
beslutning.

"Udemærket", sagde Javamesteren. "Hver torsdag skal de også brænde deres klæder
og sko, og kaste deres ris og fisk i floden."

Abbeden spurgte hvilken overtrædelse hans klan dog havde begået som kunne afstedkomme
en sådan afstraffelse.

"Afstraffelse?" sagde Javamesteren. "Jeg ville blot belønne. Er munkene hos 
Elefantfodaftryksklanen ikke glade for deres uafhængighed og selvforsyning?
Deres kode fortæller mig følgende:

Hver og en har skrevet essentielt set de samme Datatilgangsobjekt og Værdiobjekter
som sine naboer. Hver og en har skrevet sin egen teksthjælper og konfigurationsfilsparser.
Hver og en har gennemgået udsøgte prøvelser for at designe, implementere, integrere, teste,
debugge, reparere og udvide det som han så let kunne have lånt fra en af hans brødre."

"Skal jeg udlede inkompetence? Hvis det er tilfældet, så må samtlige munke i Elefantfodaftryksklanen
forvises fra templet.

Skal jeg udlede forsætlig uvidenhed? HVis det er tilfældet, da kræver traditionen
at de må blinde sig selv med brændenælder, og _så_ forvises.

"Skal jeg udlede foragt for den dyrebare tid? Hvis det er tilfældet, da venter
fangekælderen dem..."

"Men nej", konkluderede Javamesteren. "Jeg skal i stedet konkludere stolthed —
stolthed fra hver om at hans kode er hans brødres overlegen. Stolthed er en af de
Fire Storheders Frø, og må tilskyndes. Lad Elefantfodaftryksklanen finpudse sine
færdigheder med fåresakse og spyd, med nåle og segl, indtil hver enkelt munk må
være ligeledes stolt af sine fine klæder og overflod på sin tallerken!"

"Der vil være lidt tid til overs til at kode", observerede abbeden. "Og kejseren er
ganske bogstavelig i sin fortolkning af ordet _deadline_."

Mesteren nikkede. "Handelsmanden, for nyligt ruineret, kender kun til smerten ved
tabet. Hvorimod den gamle eneboer lovpriser nøjsomhedens dyd, og ikke vil ændre sin
overbevisning. Men er disse ikke den samme mand, blot adskilt af en livstid?"

Således blev Elefantfodaftryksklanen frelst to gange og korrigeret.