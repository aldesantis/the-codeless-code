Number: 94
Title: Convenzioni
Lang: it
Translator: alessandro1997

Un certo monaco era stato reclutato nel [[Spider Clan|Clan del Ragno]] e assegnato alla manutenzione di un grande e
vecchio sistema. Dopo aver configurato il proprio ambiente di sviluppo, il monaco scoprì con orrore le convenzioni di
codifica non-standard usate nell'applicazione. Le costanti non erano maiuscole, ma miste con una ‘k’ all'inizio. Le
variabili di istanza erano chiamate con un ‘_fld’ alla fine. La lista continuava.

Sapendo che era dovere di ogni monaco seguire le convenzioni di codifica attuali -- e sorpreso che i suoi colleghi
avessero scelto di non farlo -- il monaco scrisse tutti i suoi piccoli cambiamenti secondo gli standard che aveva usato
per lungo tempo. Tutti potevano notare immediatamente dove avesse introdotto una nuova costante o aggiunto qualche linea
in un vecchio metodo.

Dopo una settimana fu avvicinato da un monaco capo, che disse: la maestra [[Suku|Suku]] è molto impressionata dal tuo
lavoro. Ti ha invitato a cenare con lei e gli altri maestri stasera.

Il monaco giunse alle camere di Suku all'ora prevista e si sedette nervosamente alla lunga tavola in mezzo alle grandi
persone che c'erano lì. Davanti a ognuno c'era un piatto di riso con un intero merluzzo crudo sopra. Nessuno parlava o
mangiava; erano tutti chinati in silenziosa contemplazione.

Quando l'ultimo ospite si sedette, la maestra Suku annuì leggermente verso l'assemblea. Senza dire una parola ogni
maestro si alzò sul proprio piede sinistro, prese il pesce e lo mise sulla testa.

Tutti gli occhi erano ora sul monaco, che sedeva sconcertato a questa vista. Realizzando la propria ignoranza riguardo
le maniere del tempio, si alzò prontamente sul piede sinistro, prese il proprio pesce e se lo mise in testa. In
quell'istante il monaco fu illuminato.
