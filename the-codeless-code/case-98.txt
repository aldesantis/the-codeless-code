Number: 98
Title: Anti materia
Lang: it
Translator: alessandro1997

Dopo che il maestro [[Banzen|Banzen]] ebbe dato una presentazione sulle pratiche di design, un monaco si attardò alla
grande porta invece di uscire con i suoi compagni. Il monaco chiese quindi a Banzen: “Quale dei due fornisce migliore
consiglio: il Pattern o l'Anti-Pattern?”

Banzen guardò a sinistra e a destra, come per accertarsi che nessuno stesse ascoltando. Dunque alzò il suo indice e lo
piegò due volte. Il monaco riconobbe questo gesto e si avvicinò al podio del maestro.

Gli occhi di Banzen guizzarono di nuovo intorno, e ancora alzò il suo indice e lo piegò due volte. Il monaco annuì e
salì gli scalini del podio per trovarsi di fronte al maestro.

Banzen inclinò la testa in avanti e piegò ancora l'indice due volte. Il monaco si sporse più vicino per ascoltare.

Banzen tirò un ceffone all'orecchio del monaco, facendolo barcollare giù dalle scale. Banzen raccolse le sue carte,
scese dal podio e oltrepassò placidamente la figura del monaco. Quando il maestro fu alla grande entrata si girò e urlò,
“Monaco!”

Il monacò guardò in alto. Banzen piegò il dito due volte.

Questa volta, il monaco non si avvicinò.

Banzen annuì soddisfatto e uscì. In quell'istante il monaco fu illuminato.
