Title: Nevynalezeno mnou
Number: 17
Lang: cs
Translator: hanzik

Bratr z [[Elephant's Footprint Clan|Řádu sloní šlápoty]] byl pověřen odstraněním hromady redundantního kódy, který řád vyprodukoval. Požádal hlavního pastora o radu.

"Zde, například, máme pět nástrojů pro správu nastavení uživatele," pověděl bratr a rozprostřel všechny výpisy z konzole na stůl. "Buď musím zvolit tu nejlepší z implementací nebo sám vytvořit nějaký kompromis. Tak jako tak budou minimálně čtyři nástroje zahozeny a jejich autoři budou muset použít kód svého rivala."

"Pak jsi ztracen," prohlásil pastor. "Jakmile si kočka jednou smočí packy v rybníce ve snaze o vylovení kapra, už se nikdy nespokojí ani s klecí plnou myší."

Bratr si setřel pot z čela. "A to je pouze jeden z tuctu zbytečných systémů, které musím roztřídit! Dnes jsem spatřil jednoho ze starších bratrů, jak si brousí své oblíbené házecí nože. Nešlo by bratry našeho řádu nějak zklidnit?"

Pastor zdvihl svoji levou ruku, které chyběl malíček. "Pokud kočka kapra chytit nemůže, i kus kapřího zloděje bude stačit."