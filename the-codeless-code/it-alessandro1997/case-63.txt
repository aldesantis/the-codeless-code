Number: 63
Title: Catene
Lang: it
Translator: alessandro1997
Illus.0.title: È probabile che si ricreda sul trasloco quando verrà la stagione delle valanghe.

La suora [[Zjing|Zjing]] aveva sviluppato un'avversione per le altezze. Un giovane monaco la trovò nei suoi nuovi
alloggi: una piccola capanna annidata nel punto più basso di una valle duecento metri sotto il Tempio.

Il monaco si sedette, giacché Zjing aveva iniziato a lavorare sdraiata sul pavimento.

“Ho scritto un sottosistema molto elegante per il nostro componente di presentazione delle immagini,” disse il monaco.
“Ha notevolmente incrementato l'efficienza della nostra rete, eppure è estremamente fragile. Ogni cambiamento
dev'essere effettuato con la massima cautela, o può portare al caos. Per un anno intero ho manutenuto questo codice,
fidandomi di nessun altro. Ora i miei nervi sono a pezzi. Devo passare ad altri progetti o rischio di perdere il
buonsenso che ancora mi rimane.”

“Capisco,” disse Zjing, appoggiandosi al pavimento mentre sedeva per esaminare il codice sul portatile del monaco. “Hai
paura dell'inevitabile giorno in cui il tuo successore apporterà distrattamente un cambiamento che farà cadere a pezzi
il sistema.”

“Sì, e la colpa è interamente mia!” pianse il monaco. “Come posso assicurarmi che un simile disastro non avvenga? Con
dei lunghi commenti <em>dentro il</em> codice? Con dell'ampia documentazione <em>fuori dal</em> codice? Fornendo un
centinaio di test che falliranno se vengono apportati cambiamenti incorretti? Inserendo centinaia di controlli di
consistenza nel codice -- rendendolo ancora più complesso? O continuando a lavorare a questo progetto finché il mio
cervello diventerà gelatina?”

“<em>Wú,</em>” disse la monaca. Selezionò la cartella che conteneva il codice sorgente del sottosistema, premette il
pulsante di cancellazione, e strisciò fuori dalla porta.
