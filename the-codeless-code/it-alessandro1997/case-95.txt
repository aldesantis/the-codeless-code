Number: 95
Title: Le rose sono rosse
Lang: it
Translator: alessandro1997
Illus.0.title: Violets are #00f, Roses are #f00.
Illus.0.title: Le viole sono #00f, le rose sono #f00.

La maestra [[Suku|Suku]] stava ispezionando il codice del [[Spider Clan|Clan del Ragno]] quando chiamò un certo monaco
nella sua camera.

Disse Suku: “Visualizziamo gli avvertimenti in testo rosso e grassetto nelle nostre molte applicazioni. Come facciamo?”

Il monaco rispose: “Nel nostro foglio di stile condiviso ho creato una classe CSS per questo specifico uso, chiamata
<em>testoRossoGrassetto</em>.”

Disse Suku: “Un nome molto memorabile. Purtroppo, il governatore della provincia desidera che le sue applicazioni
ispirino tranquillità. Fai in modo che tutti gli avvertimenti siano visualizzati in violetto pallido e corsivo.”

Il monaco si inchinò e uscì.

- - -

Più tardi Suku ispezionò il lavoro del monaco e scoprì che aveva rinominato lo stile in
<em>testoViolettoPallidoCorsivo</em>, cambiando i riferimenti a esso in centinaia di JSP. Chiamò di nuovo il monaco.

Disse Suku: “Il governatore della provincia è un uomo molto particolare, e ha deciso che la visualizzazione degli
avvertimenti in testo normale di colore blu profondo su uno sfondo grigio sarebbe infinitamente più tranquillizzante.
Fai in modo che vengano eseguiti i cambiamenti.”

Il monaco si inchinò e uscì.

- - -

Più tardi Suku ispezionò il lavoro del monaco e scoprì che aveva rinominato lo stile in
<em>testoNormaleBluProfondoSuGrigio</em>, di nuovo eseguendo i cambiamenti necessari in tutto il codice. Chiamò di nuovo
il monaco.

Disse Suku: “Il governatore della provincia è un uomo molto volubile, e ha deciso che la visualizzazione degli
avvertimenti in testo sottolienato, corsivo e roseo su uno sfondo color crema inviterebbe l'utente a prendere azioni
correttive. Fai in modo che vengano eseguiti i cambiamenti.”

Il monaco si inchinò e uscì.

- - -

Più tardi Suku ispezionò il lavoro del monaco e scoprì che, questa volta, non aveva cambiato il nome dello stile nelle
sue molte JSP. Invece solo la definizione di <em>testoNormaleBluProfondoSuGrigio</em> era stata cambiata, così che ora
producesse testo sottolineato, corsivo e roseo su uno sfondo color crema. Suku sospirò e chiamò di nuovo il monaco.

Quando il monacò entrò nelle sue camere Suku fece volare diversi shuriken che inchiodarono gli abiti del monaco sorpreso
alla porta di legno. Una delle lame era andata pericolosamente vicina ad alterare la sua vita privata.

Suku si girò verso le tastiera, dicendo: “Considera questo il tuo ultimo <em>testoRossoGrassetto</em>.”
