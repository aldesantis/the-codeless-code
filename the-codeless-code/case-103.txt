Number: 103
Title: La scatola dipinta di nero
Lang: it
Translator: alessandro1997

Il maestro [[Bawan|Bawan]] pose questo dilemma agli sviluppatori sotto il suo
comando:

“Quando investighiamo comportamenti strani nell'ambiente di produzione, la
nostra arma più potente sono sempre stati i messaggi di debug: più numerosi e
dettagliati sono, meglio è. Eppure quando usati copiosamente, la formattazione
di questi messaggi diventa dispendiosa -- <em>inutilmente</em> dispendiosa, e
dunque escludiamo i messaggi di debug dai log quando non stiamo investigando
alcun problema. Quindi quale sentiero è il migliore? Sicuro ma lento, o sbadato
ma veloce?”

“<em>Wú,</em>” disse una delle monache. “Tutto può essere loggato, con uno
sforzo minimo. Racchiudete tutte le chiamate di debug in un'istruzione if che
verifica se il debugging è attivo prima di preoccuparsi della formattazione del
messaggio. Saremo lenti solo quando dobbiamo essere sicuri.”

Bawan considerò questa proposta e sembrò soddisfatto. Disse alla monaca di
implementare la propria soluzione in un'applicazione che era in fase di
sviluppo. Come ulteriore ricompensa per la sua intelligenza le consegnò due
scatole dipinte.

“Apri immediatamente la scatola rossa,” disse Bawan, “ma lascia chiusa la
scatola nera. Nel tempo ti servirà.”

Nella scatola rossa la monaca trovò una piccola ciotola piena di succulenti kiwi,
litchi e pere bianche, appoggiate su un letto di bacche goji. Li gustò quella
stessa sera. Dopodiché mise entrambe le scatole su una mensola alta, e infine
se ne dimenticò.

- - -

Due anni più tardi, dopo che il sistema aveva subito diversi miglioramenti, un
piccolo problema di produzione comparve -- il primo in molti rilasci. La suora
chiese che il sistema fosse riavviato in modalità debug.

Improvvisamente, stack trace di eccezioni NullPointerException comparvero sullo
schermo di ogni utente. Il sistema era diventato completamente inutilizzabile.
Mentre la suora stava inorridita in mezzo al caos, il maestro Bawan le scivolò
accanto e sussurrò, “Ora prendi la scatola nera.”

Quando il coperchio fu alzato si sparse un odore osceno. Dentro stava una
piccola ciotola piena dei resti ammuffiti edessiccati di quelli che sembravano
essere stati kiwi, litchi, pere e bacche goji.

La suora chiese che la modalità debug fosse disattivata e chiuse la scatola,
illuminata.
